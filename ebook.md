Wordpress per il Cliente - Rev 0.0.1
=============
http://mte90.github.com/Wordpress-per-il-cliente/
***

#Indice
* Primo uso
	* Come accedere
	* Cos'è la **Bacheca**
	* La **Barra laterale**
	* Come scrivere un **Articolo**
	* Cos'è l' **Immagine in evidenza**
* Articoli
	* Le **Bozze**
	* Inserire **foto** negli articoli
	* Cestino
* Pagine
	* Cosa sono
	* Usarle con **cautela**
* Link
	* Aggiungere **Link**
* Commenti
	* Cosa sono i **Commenti**
* Avanzate
	* Aggiungere **Album** (NextGen)
	* **Backup**
	* Aggiungere un **Evento** (Event Manager)
	* Aggiungere un **Luogo** (Event Manager)
* FAQ

#Primo uso
-------------

###Come accedere al tuo nuovo sito

Il tuo account è:_________________________________

La tua password è:_______________________________

Per poter accedere devi andare a **iltuosito.it/wp-admin** e inserire questi dati e premere **Collegati**.

###Cos'è la bacheca

La bacheca ti permette di essere aggiornato riguardo i nuovi commenti e il loro stato. Inoltre ti informa del numero di articoli e molto altro!

###La barra laterale

Tramite la barra laterale sulla sinistra è possibile accedere a tutte le varie funzioni e opzioni di Wordpress. Dalla scrittura di **Articoli**, **Pagine** o **Gestione degli Iscritti**.
Passando sopra ai vari link con il mouse è possibile accedere alle varie funzioni dall'aggiunta di un nuovo articolo o aggiungere nuovi link.

###Come scrivere un articolo

Passando con il mouse sul link nella barra laterale **Articoli** si apre un piccolo menù, clicca su **Aggiungi nuovo**.

L'interfaccia è essenziale, sul grande box centrale è possibile scrivere il proprio articolo utilizzando la barra degli strumenti come in Word.
Nel piccolo campo in alto si scrive il titolo dell'articolo, è preferibile essere chiari e brevi.

Sulla destra scorrendo la pagina è possibile impostare la/e **Categoria/e** che è obbligatorio scegliere per favorire **una navigazione completa** sia all'utente che al motore di ricerca (Google, Yahoo, Bing).

###Cos'è l'immagine in evidenza

Tramite questo box è possibile impostare l'immagine del post che a seconda del tema utilizzato nel sito verrà usata per la slide o semplicemente per l'immagine dell'articolo nella **Home**.

Articoli
-------------

###Le Bozze

Quando si scrive un articolo questo viene **salvato automaticamente** come bozza ma è possibile salvare l'articolo direttamente come bozza per non pubblicarlo sul sito immediatamente e finirlo in un secondo momento.

Per **salvarlo come bozza** sul box a destra nella pagina di scrittura dell'articolo c'è il pulsante **Salva come bozza**.
Per **poterlo aprire come bozza** successivamente tramite la barra laterale andare su **Articoli** e cliccare su **Lista articoli**.

In questa lista ci sono diversi link importanti: **Tutti**, **Pubblicati**, **Bozze**, **Cestinati**.
Questi link appariranno se ci saranno degli articoli secondo il loro stato, quindi nel nostro caso basterà cliccare su **Bozze** per poter modificare il nostro articolo iniziato precedentemente.

###Inserire foto negli articoli

Per caricare una o più foto nell'articolo basta cliccare sul pulsante **Carica/Inserisci** sopra il box di scrittura.

Si aprirà una finestra dove è possibile **trascinare i file o selezionarli**.
Una volta che è stata caricata la foto può essere inserita nell'articolo cliccandoci sopra nella lista altrimenti se è solamente una verrà subito scelta.

Fatto questo in basso c'è un pulsante **Inserisci immagine nell'articolo**, cliccandoci l'immagine verrà posizionata dove si trova il cursore di scrittura.

###Cestino

Il comportamento del cestino è lo **stesso** di quello del proprio computer, gli articoli invece di essere eliminati vengono spostati lì per una eliminazione futura o un ripristino per una eventuale modifica.

Pagine
-------------

###Cosa sono

Le **pagine** sono un elemento importante all'interno di un sito perchè contengono quei contenuti aggiornati a lungo termine come i contatti, dove siamo, chi siamo, orari ecc.

Come funzionalità le pagine sono uguali agli articoli tranne il supporto alle categorie.

###Usarle con cautela

È **sconsigliato** avere troppe pagine ma allo stesso tempo è importante che siano complete di tutti i dettagli dovuti al loro titolo.
Chi ha realizzato il sito avrà già creato delle pagine cercando di contenerne il numero per semplificare la navigazione dell'utente e per razionalizzarne i contenuti.

Link
-------------

###Aggiungere Link

I link vengono aggiunti a seconda della configurazione del sito in un box laterale o in una pagina.
Per aggiungerli si fà come con gli articoli, sulla barra laterale andare sopra a **Link** e cliccare su **Aggiungi Nuovo**.
In questa schermata riempire i vari campi seguendo la descrizione ricordandosi di aggiungere la categoria!

Commenti
-------------

###Cosa sono i commenti

I **Commenti** sono uno dei modi per vedere quanto il sito ha successo.
Vanno moderati cioè cancellati o approvati per l'apparizione nel sito.

Avanzate
-------------

###Aggiungere Album (NextGen)

Tramite la barra laterale cliccare su **Galleria** e poi su **aggiungi una nuova galleria**.

Impostare il nome della galleria usando dei - come spazi.
Tutte le foto da caricare devono avere una **risoluzione minore** di 3000 px altrimenti non possono essere elaborate da Wordpress quindi vanno ridimensionate precedentemente sul proprio computer.

Una volta che sono state ridimensionate cliccare su **Carica immagini** (nella schermata di prima), selezionare la galleria creata poco prima in cui verranno caricate le foto tramite il pulsante **Selezionare File**, selezionare le foto da caricare e premere **OK**.

Premere il pulsante **Carica immagini** e lasciare il sito a caricare le foto.
Una volta fatto andare in **Gestione galleria** presente nella barra laterale e cliccare sull'album appena caricato.

Compilare i vari campi tranne percorso, in **Collega alla pagina** scegliere **Foto**, scegliere la foto d'anteprima dell'album e premere **Salva modifiche**.

###Backup

Il backup del database è configurato per essere mandato ogni settimana all'email di ___________________.

###Aggiungere un Evento (Event Manager)

Tramite la barra laterale andare su **Eventi** e cliccare su **Aggiungi Evento**.

Vi troverete davanti una interfaccia simile a quella degli articoli con alcuni box nuovi come **Quando** dove impostare il periodo dell'evento (essenziale!), in **Dove** potrete scegliere il luogo dell'evento, in **Prenotazioni** la possibilità di far prenotare l'evento agli iscritti al sito così da poter gestire il numero.

Inoltre all'attivazione delle prenotazione sarà possibile impostare il numero dei partecipanti e il costo del biglietto.

###Aggiungere un Luogo (Event Manager)

Sempre tramite la barra laterale andando su **Eventi** e poi su **Luoghi** ci troveremo davanti una schermata uguale alla **Lista degli Articoli**.
Cliccando in alto su **Aggiungi luogo** ci troveremo, come sempre davanti ad una schermata uguale alla scrittura degli **Articoli**.

Sarà presente un box **Dove** dove andranno messi i dati del luogo come indirizzo ecc che verranno utilizzati per mostrare anche la cartina di Google Maps.


FAQ
-------------

Contatti: mte90net@gmail.com

Per migliorare l'eBook visita il sito [http://mte90.github.com/Wordpress-per-il-cliente/](http://mte90.github.com/Wordpress-per-il-cliente/)