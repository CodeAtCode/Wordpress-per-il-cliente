Wordpress per il Cliente - Rev 0.0.5
=============
http://mte90.github.com/Wordpress-per-il-cliente/
***

#Indice
* [Primo uso](#primo-uso)
	* [Come accedere](#come-accedere)
	* [Cos'è la **Bacheca**](#bacheca)
	* [La **Barra laterale**](#barra-laterale)
	* [Come scrivere un **Articolo**](#articolo)
    * [Cos'è lo **slug**](#slug)
	* [Cos'è l' **Immagine in evidenza**](#immagine-evidenza)
    * [Cosa sono le **revisioni**](#revisioni)
    * [Cosa sono i ruoli](#ruoli)
* [Articoli](#articoli)
	* [Le **Bozze**](#bozze)
	* [**Programmare gli Articoli**](#articoli-programmare)
	* [Inserire **foto** negli articoli](#articoli-foto)
	* [Cosa sono i **tag**](#tag)
	* [Cestino](#cestino)
* [Pagine](#pagine)
	* [Cosa sono](#pagine-sono)
	* [Usarle con **cautela**](#pagine-cautela)
* [Commenti](#commenti)
	* [Cosa sono i **Commenti**](#commenti-cosa)
* [Ecommerce (WooCommerce)](#ecommerce)
    * [Aggiungere un nuovo **Prodotto**](#aggiungere-prodotto)
    * [Prodotto variabile](#prodotto)
    * [Gestire gli **Ordini**](#ordini)
    * [Usare i **Rapporti**](#rapporti)
    * [Creare un **Codice sconto**](#codice-sconto)
* [Rotazione Banner (AdRotate)](#adrotate)
    * [Usare **AdRotate**](#adrotate-usare)
    * [Creare un Banner](#adrotate-banner)
    * [I campi principali](#adrotate-campo)
    * [Impostare una immagine](#adrotate-img)
    * [Impostare un link](#adrotate-link)
    * [Schedulare un banner](#adrotate-schedule)
    * [Impostare il gruppo](#adrotate-gruppo)
* [Gestione eventi (Event Manager)](#event-manager)
    * [Aggiungere un **Evento** (Event Manager)](#event-manager-aggiungere)
	* [Aggiungere un **Luogo** (Event Manager)](#event-manager-luogo)
* [Multilingua (Ceceppa Multilingua)](#multilingua)
    * [Articoli, pagine ed altri tipi di articoli](#posttype)
    * [Categorie](#categorie)
* [Avanzate](#avanzate)
	* [Wordpress SEO (Yoast)](#seo)
	* [Aggiungere una cartina (CodePeople Post Map)](#post-map)
	* [Aggiungere **Album** (NextGen)](#nextgen)
    * [Usare **Google Analyticator**](#google-analyticator)
	* [**Backup**](#backup)
* [FAQ](#faq)

#<a name="primo-uso"></a>Primo uso
-------------

##<a name="come-accedere"></a>Come accedere al tuo nuovo sito

Il tuo account è:

La tua password è:

Per poter accedere devi andare a **iltuosito.it/wp-admin** e inserire questi dati e premere **Login**.

##<a name="bacheca"></a>Cos'è la bacheca

La bacheca ti permette di essere aggiornato riguardo i nuovi commenti e il loro stato. Inoltre ti informa del numero di articoli e molto altro!  
A seconda dei plugin installati puoi avere informazioni come le statistiche o il numero di download.

##<a name="barra-laterale"></a>La barra laterale

Tramite la barra laterale sulla sinistra è possibile accedere a tutte le varie funzioni di Wordpress.  
Passando sopra ai vari link con il mouse è possibile accedere alle varie funzioni dall'aggiunta di un nuovo articolo o approvare i commenti.  
Le funzionalità base di Wordpress sono:  

* Articoli
* Media
* Pagine
* Commenti
* Aspetto
* Utenti
* Strumenti
* Impostazioni

Inoltre a seconda della configurazione dell'utente alcune aree saranno nascoste o inaccessibili quindi sicurezza garantita al 100%.

##<a name="articolo"></a>Come scrivere un articolo

Passando con il mouse sul link nella barra laterale **Articoli** si apre un piccolo menù, clicca su **Aggiungi nuovo**.

Nel piccolo campo in alto si scrive il titolo dell'articolo, è preferibile essere chiari e brevi.
L'interfaccia è essenziale, sul grande box centrale è possibile scrivere il proprio articolo utilizzando la barra degli strumenti come in Word.

Inoltre scorrendo la pagina è possibile impostare la/e **Categoria/e** che è obbligatorio scegliere per favorire **una navigazione completa** sia all'utente che al motore di ricerca (Google, Yahoo, Bing).

##<a name="slug"></a>Cos'è lo slug

Lo slug sono una serie di parole separate da trattini (al posto degli spazi) per creare una URL semplice per gli utenti ed anche per i motori di ricerca.  
Qualche esempio:

* Ciao mondo! - ciao-mondo
* Sono un nuovo articolo - sono-nuovo-articolo

##<a name="immagine-evidenza"></a>Cos'è l'immagine in evidenza

Tramite questo box è possibile impostare l'immagine del post che a seconda del tema utilizzato nel sito verrà usata per la slide o semplicemente per l'immagine dell'articolo nella **Home**.

##<a name="revisioni"></a>Cosa sono le revisioni

Le revisioni ti permettono di vedere le versioni precedenti della pagina con le differenze evidenziate.  In questo modo hai uno **storico** dell'articolo, pagina e così via.  
Aprendo un'articolo nel box **Pubblica** ci sarà *Revisioni* facendo click su scorri potrai navigare nel tempo e vedere le varie versioni con le loro modifiche.

##<a name="ruoli"></a>Cosa sono i ruoli

Ogni account puó avere un ruolo o piú di uno e gli permette di accedere solo ad alcune parti delle funzionalità. Infatti gli account Editor possono modificare anche gli articoli o post type altrui mentre gli autori possono solo scriverli. Gli amministratori invece hanno tutti i permessi per gestire completamente il sistema. 

#<a name="articoli"></a>Articoli
-------------

##<a name="bozze"></a>Le Bozze

Quando si scrive un articolo questo viene **salvato automaticamente** come bozza ma è possibile salvarlo manualmente come bozza per non pubblicarlo sul sito immediatamente e finirlo in un secondo momento.  
Per **salvarlo come bozza** sul box a destra nella pagina di scrittura dell'articolo c'è il pulsante **Salva come bozza**.
Per **poterlo aprire come bozza** successivamente tramite la barra laterale andare su **Articoli** e cliccare su **Lista articoli**.

In questa lista ci sono diversi link importanti: **Tutti**, **Pubblicati**, **Bozze**, **Cestinati**.
Questi link appariranno se ci saranno degli articoli secondo il loro stato, quindi nel nostro caso basterà cliccare su **Bozze** per poter modificare il nostro articolo iniziato precedentemente.

##<a name="articoli-programmare"></a>Programmare gli Articoli
Con programmare gli articoli su Wordpress ci si riferisce alla possibilità di decidere quando verrà pubblicato automaticamente dal programma.  
Questa semplice operazione si fa tramite il box presente sulla destra accanto a quello per scrivere l'articolo.  
C'è una scritta **Pubblica subito** e accanto un pulsante **Modifica**. Premendo questo pulsante appariranno diversi campi in cui è possibile impostare mese,giorno e anno per non parlare dell'ora e dei minuti.  
Una volta impostato come serve premendo sul pulsante **OK** l'articolo cambierà stato diventando non più **Bozza** o **Pubblicato** ma **Programmato** ed anche il pulsante **Pubblica** cambierà nome diventando **Programmato**.

##<a name="articoli-foto"></a>Inserire foto negli articoli

Per caricare una o più foto nell'articolo basta cliccare sul pulsante **Carica/Inserisci** sopra il box di scrittura.

Si aprirà una finestra dove è possibile **trascinare i file o selezionarli**.
Una volta che è stata caricata la foto può essere inserita nell'articolo cliccandoci sopra nella lista altrimenti se è solamente una verrà subito scelta.

Fatto questo in basso c'è un pulsante **Inserisci immagine nell'articolo**, cliccandoci l'immagine verrà posizionata dove si trova il cursore di scrittura.

##<a name="tag"></a>Cosa sono i tag
I **tag** sono i vari termini chiave dell'articolo e permettono di indicizzarlo.  
Alcuni template li usano per correlare tra di loro più post per una facile ricerca.

##<a name="cestino"></a>Cestino

Il comportamento del cestino è lo **stesso** di quello del proprio computer, gli articoli invece di essere eliminati vengono spostati lì per una eliminazione futura o un ripristino.

#<a name="pagine"></a>Pagine
-------------

##<a name="pagine-sono"></a>Cosa sono

Le **pagine** sono un elemento importante all'interno di un sito perchè contengono quei contenuti aggiornati a lungo termine come i contatti, dove siamo, chi siamo, orari ecc.

Come funzionalità le pagine sono uguali agli articoli tranne il supporto alle categorie.

##<a name="pagine-cautela"></a>Usarle con cautela

È **sconsigliato** avere troppe pagine ma allo stesso tempo è importante che siano complete di tutti i dettagli dovuti al loro titolo.
Chi ha realizzato il sito avrà già creato delle pagine cercando di contenerne il numero per semplificare la navigazione dell'utente e per razionalizzarne i contenuti.

#<a name="commenti"></a>Commenti
-------------

##<a name="commenti-cosa"></a>Cosa sono i commenti

I **Commenti** sono uno dei modi per vedere quanto il sito ha successo.
Vanno moderati cioè cancellati o approvati per l'apparizione nel sito.

#<a name="ecommerce"></a>Ecommerce (WooCommerce)
-------------

##<a name="aggiungere-prodotto"></a>Aggiungere un nuovo Prodotto

Sulla barra laterale è presente un pulsante **Prodotti** andandoci con il mouse sopra apparirà **Aggiungi un nuovo prodotto**.  
L'interfaccia e le funzionalità sono la medesime degli articoli quindi è molto semplice, ci sono dei nuovi box che permettono di:  

* **Galleria prodotto**: se il tema lo supporta si potranno caricare più immagini, oltre a quella in evidenza, per mostrare una galleria sul prodotto. 
* **Recensioni**: ci permette di gestire le recensioni del prodotto come se fossero dei commenti
* **Dati prodotto**: ci permette di impostare il prezzo, il tipo di spedizione, se ha un magazzino e molte altre cose.

##<a name="prodotto"></a>Prodotto variabile

Il **prodotto variabile** ci permette di impostare delle alternative del prodotto come il colore o le dimensioni con variazioni di prezzo.  
Prima di tutto và creato l'attributo del prodotto quindi nel box **Dati prodotto** facendo click su **Attributi** si potrà aggiungere un nuovo attributo con i vari valori disponibili **divisi tra di loro da una |**, esempio Nero | Blue | Marrone | Neutro. Ricordatevi di mettere la spunta in "Visibile nella pagina prodotto", se volete che il prezzo sia differente per i vari attributi spuntate anche "Usato nelle variazioni".  
facendo click su **Variazioni**, sempre in questo box, potrete creare una nuova variazione col pulsante **Aggiungi una variazione** dove potrete impostare le varie informazioni dal codice al costo.

##<a name="ordini"></a>Gestire gli Ordini

Sul pulsante **Woocommerce** nella barra laterale andando su **Ordini** potrete visualizzare gli ordini e gestirli/visionarli in modo facile e veloce.  

##<a name="rapporti"></a>Usare i Rapporti

I **Rapporti** permettono di avere delle statistiche con grafico di vendita dei prodotti a seconda del periodo, prodotto, categoria e buoni sconto ed esportare il tutto in formato **CSV** leggibile da Excel.  
Inoltre si potranno avere delle statistiche sui **Clienti**, **Magazzino** e **Tassazione**.

##<a name="codice-sconto"></a>Creare un Codice sconto

Sul pulsante **Woocommerce** nella barra laterale andando su **Codici promozionali** e facendo click su **Aggiungi Codice Promozionale** sarà possibile creare un codice sconto da distribuire in qui si potrà impostare la **data di scadenza**, le restrizioni ed i limiti d'uso (per esempio si potrà usare massimo 30 volte).

#<a name="adrotate"></a>Rotazione Banner (AdRotate)
-------------

##<a name="adrotate-usare"></a>Usare AdRotate

La gestione dei banner si effettua tramite questa finestra presente nel menù laterale sotto la voce Adrotate -> Manage Ads.  
In questa finestra è possibile vedere tutti i banner presenti nel sistema e alcune informazioni come il numero di click ricevuti o di visualizzazioni.  

##<a name="adrotate-banner"></a>Creare un banner
Per creare un banner da questa finestra in alto è presente **Add new**. Cliccando su questo pulsante si entrerà in una finestra con moltissime impostazioni sul banner.  

##<a name="adrotate-campo"></a>I campi principali
Il campo **Title** deve contenere il titolo del banner, per una maggiore identificazione in futuro conviene inserire anche dei dettagli sul banner stesso perchè questo titolo è quello che viene mostrato nella lista precedente.  
Nel campo **Ad Code** va inserito il codice del banner:

* Se si tratta di Google Adsense o di un'altro servizio di banner basta inserire il codice che viene fornito
* Se si tratta di una immagine:  

    * Se non ha link da associargli cliccare sull'esempio 1
    * Se ha un link cliccare sull'esempio 2 modificando il link d'esempio presente con il vostro

a name="adrotate-img"></a>Impostare una immagine
Scorrere fino al campo **Banner image** premere sul pulsante **Select banner**. Da questa interfaccia caricare il banner e cliccare su **Insert banner**.

##<a name="adrotate-link"></a>Impostare un link 
Se si tratta di un'immagine con un link associato trovare il campo **Clicktracking** e mettere la spunta.

##<a name="adrotate-schedule"></a>Schedulare un banner 
In basso c'è un'area con delle impostazioni che permettono di impostare il periodo in cui il banner deve essere mostrato ed anche il massimo numero di click.  

##<a name="adrotate-gruppo"></a>Impostare il gruppo
Con gruppo ci si riferisce ad un numero di banner che verranno mostrati un una zona specifica del sito (widget per esempio).  
Imposta il gruppo o più gruppi in cui quel banner deve apparire sul sito.

#<a name="event-manager"></a>Gestione eventi (Event Manager)
-------------

##<a name="event-manager-aggiungere"></a>Aggiungere un Evento (Event Manager)

Tramite la barra laterale andare su **Eventi** e cliccare su **Aggiungi Evento**.

Vi troverete davanti una interfaccia simile a quella degli articoli con alcuni box nuovi come **Quando** dove impostare il periodo dell'evento (essenziale!), in **Dove** potrete scegliere il luogo dell'evento, in **Prenotazioni** la possibilità di far prenotare l'evento agli iscritti al sito così da poter gestire il numero.

Inoltre all'attivazione delle prenotazione sarà possibile impostare il numero dei partecipanti e il costo del biglietto.

##<a name="event-manager-luogo"></a>Aggiungere un Luogo (Event Manager)

Sempre tramite la barra laterale andando su **Eventi** e poi su **Luoghi** ci troveremo davanti una schermata uguale alla **Lista degli Articoli**.
Cliccando in alto su **Aggiungi luogo** ci troveremo, come sempre davanti ad una schermata uguale alla scrittura degli **Articoli**.

Sarà presente un box **Dove** dove andranno messi i dati del luogo come indirizzo ecc che verranno utilizzati per mostrare anche la cartina di Google Maps.

#<a name="multilingua"></a>Multilingua (Ceceppa Multilingua)
-------------

###<a name="posttype"></a>Articoli, pagine ed altri tipi di articoli

Alla creazione di un nuovo articolo in alto a destra si potrà impostare la lingua dell'articolo in scrittura. Per esempio se è in **Italiano o Inglese o entrambe le lingue**.  
In questo modo l'articolo **sarà visualizzato sul sito a seconda della lingua scelta dall'utente**. Per associargli l'articolo corrispondente nelle altre lingue si può fare dalla pagina di scrittura dell'articolo sullo stesso box in **Traduzioni** impostando l'articolo per le varie lingue semplicemente cercandolo.  
Se invece l'articolo non esiste cliccando sempre in quel box sull'icona della matita verrà aperta una nuova pagina già impostata e collegata da scrivere.  
Un'altro modo di creare l'articolo nelle altre lingue già collegato è farlo dall'elenco degli articoli cliccando sull'icona della matita sotto la bandiera della lingua desiderata.  

###<a name="categorie"></a>Categorie

Le categorie sono molto più semplici perchè basterà impostare durante la creazione il **nome della categoria** nelle altre lingue. Lo slug sarà lo stesso tra le due lingue semplificando la navigazione per l'utente.

#<a name="avanzate"></a>Avanzate
-------------

##<a name="seo"></a>Wordpress SEO (Yoast)
Questo plugin permette di aggiungere in modo veloce quei campi da completare all'interno di ogni oggetto (Articolo, Pagina,Media ecc).  
Aprendo qualunque di queste cose è presente un box sotto lo spazio di scrittura articoli.  
Compilare questi campi è molto importante perchè come si può vedere **dall'anteprima** ci sarà un esempio di come verrà visualizzato l'articolo dai motori di ricerca.  
Nel campo **Parola Chiave** inserisci il termine principale dell'articolo che dovrà essere contenuto possibilmente anche in **Titolo SEO** e in **Meta Description**.  
**Titolo SEO** è un titolo alternativo che vorresti che fosse usato dai motori di ricerca al posto di quello impostato sopra.  
**Meta Description** invece è il testo riassuntivo dell'articolo in 150 caratteri che verrà mostrato dai motori di ricerca invece dei primi 150 caratteri dell'articolo.

##<a name="post-map"></a>Aggiungere una cartina (CodePeople Post Map)
Sotto il box degli articoli è presente un box che permette di associare un posto al proprio articolo/pagina/ecc.  
Nel campo **Location name** inserite il nome del posto (es: Palazzo del comune, Piazza Mario Rossi, Cinema), **Location Description** contiene una descrizione del posto che sarà mostrata al click sull'icona altrimenti verranno mostrata la prima riga dell'articolo.
Il campo successivo permette di aggiungere un'immagine al posto che verrà mostrata al click sull'icona.  
I campi successivi sono i più importanti, in **Address** andrà inserito l'indirizzo con la città per verificare che il programma li trovi premete il pulsante **Verify**. In automatico la cartina cambierà e gli altri campi verranno aggiornati con informazioni più precise. se l'indirizzo trovato è sbagliato cancellare **Address**, **Latitude** e **Longitude** e riprovare finchè i campi non saranno corretti.

##<a name="nextgen"></a>Aggiungere Album (NextGen)

Tramite la barra laterale cliccare su **Galleria** e poi su **aggiungi una nuova galleria**.

Impostare il nome della galleria usando dei - come spazi.
Tutte le foto da caricare devono avere una **risoluzione minore** di 3000 px altrimenti non possono essere elaborate da Wordpress quindi vanno ridimensionate precedentemente sul proprio computer.

Una volta che sono state ridimensionate cliccare su **Carica immagini** (nella schermata di prima), selezionare la galleria creata poco prima in cui verranno caricate le foto tramite il pulsante **Selezionare File**, selezionare le foto da caricare e premere **OK**.

Premere il pulsante **Carica immagini** e lasciare il sito a caricare le foto.
Una volta fatto andare in **Gestione galleria** presente nella barra laterale e cliccare sull'album appena caricato.

Compilare i vari campi tranne percorso, in **Collega alla pagina** scegliere **Foto**, scegliere la foto d'anteprima dell'album e premere **Salva modifiche**.

##<a name="google-analyticator"></a>Usare Google Analyticator

Questo plugin aggiunge alla **Bacheca o Dashboard** un widget che permette di avere un veloce resoconto di Google Analytics senza dover accedere al sito.  
Si può impostare l'area di tempo e vedere le pagine più viste, i termini più cercati ed i siti di provenienza.

##<a name="backup"></a>Backup

Il backup del database a seconda del tipo di hosting è automatico e salvato in posizioni diverse ma puoi stare tranquillo, viene effettuato.

#<a name="faq"></a>FAQ

Contatti: mte90net@gmail.com

Per migliorare l'eBook visita il sito [http://mte90.github.com/Wordpress-per-il-cliente/](http://mte90.github.com/Wordpress-per-il-cliente/)